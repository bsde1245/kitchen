---
layout: post
title:  "കൂട്ടു കറി"
date:   2016-12-26 12:40:46 +0530
categories: veg
---


**ചേരുവകൾ**

<ul>
<li>വൻ കടല അര കപ്പ്</li>
<li>പച്ചക്കയ മുറിച്ച് കഷണങ്ങൾ ആക്കിയത് അര കപ്പ് </li>
<li>ചേന മുറിച്ച് കഷണങ്ങൾ ആക്കിയത് അര കപ്പ് </li>
<li>കാശ്മീരി മുളക് പൊടി കാൽ ടീ സ്പൂൺ </li>
<li>മഞ്ഞപ്പൊടി അര ടീ സ്പൂൺ </li>
<li>തേങ്ങ ചിരകിയത് മുക്കാൽ കപ്പ് </li>
<li>വെളുത്തുള്ളി 3 അല്ലി </li>
<li>പച്ചമുളക് 3 എണ്ണം </li>
<li>ജീരകപ്പൊടി അര ടീസ്പൂൺ </li>
<li>കുരുമുളക് പൊടി കാൽ ടീസ്പൂൺ </li>
<li>കടുക് അര ടീസ്പൂൺ </li>
<li>കറിവേപ്പില ആവശ്യത്തിന്</li>
<li>ചുവന്ന മുളക് 3 എണ്ണം </li>
<li>വെളിച്ചെണ്ണ ആവശ്യത്തിന് </li>
<li>ഉപ്പ് പാകത്തിന്</li> 
<li>വെള്ളം ആവശ്യത്തിന്</li>
</ul>

**പാചകം ചെയ്യുന്ന വിധം**

തേങ്ങ ചിരകിയത് അര കപ്പ്, വെളുത്തുള്ളി, പച്ച മുളക്, ജീരകപ്പൊടി, കുരുമുളകുപൊടി എന്നിവ അരച്ച ശേഷം മാറ്റി വെക്കുക. കാൽ കപ്പ് തേങ്ങ ചിരകിയത് ചെറു തീയിൽ തവിട്ട് നിറമാകുന്നതു വരെ ചൂടാക്കുക. അത് മാറ്റി വെക്കുക. വൻ കടല പാകമാകുന്നത് വരെ ചൂടാക്കുക. ഒരു പാത്രത്തിൽ പച്ച കായ, ചേന എന്നിവ കഷണങ്ങൾ ആക്കിയതും മുളകുപൊടി, മഞ്ഞപ്പൊടി, വെള്ളം എന്നിവ ചൂടാക്കുക. വെള്ളം വറ്റിയ ശേഷം പാകമായ വൻ കടല, ഏറ്റവും ആദ്യം അരച്ച തേങ്ങാ മിശ്രിതം, ഉപ്പ് എന്നിവ രണ്ട് മിനിറ്റ് ചൂടാക്കുക. വറുത്ത തേങ്ങ ഇതിനോട് ചേർത്ത് മിശ്രിതമാക്കുക. ഒരു പാത്രത്തിൽ എണ്ണ ഒഴിച്ചു കടുക് പൊട്ടിക്കുക. ചുവന്ന മുളക്, കറിവേപ്പില എന്നിവ ഇട്ട് ചൂടാക്കുക. ഇത് കറിയിൽ ചേർക്കുക. കൂട്ടു കറി തയ്യാർ.
പുതിയ പാചക കൂട്ടുമായി വീണ്ടും വരാം. ബൈ...
